# -*- mode: mandoku-view -*-
#+TITLE: 淳化祕閣法帖考正
#+DATE: 2015-09-23 10:09:13
#+PROPERTY: JUAN 12

<md:KR2n0044_SBCK_012-1a>¶以名
其帖刻法秀潤故盛有名於時然乏昔人蒼深之韻吾
鄉周丈東㑹稱為天畫神鏤過語也
<pb:KR2n0044_WYG_011-41b>
　
　
　
　
　
　
　
　淳化祕閣法帖考正卷十一

<pb:KR2n0044_WYG_012-1a>
欽定四庫全書
　淳化祕閣法帖考正卷十二¶
　　　　　　　　　　　　監察御史王澍撰
¶
論書䞉語¶(附正/)
　古人學書皆有師傳宻相指授余學之五十¶年不過
　師心探索然古人之㫖可得而窺又¶年來縱意摸古
　心所通㑹往往條疏紙尾撿¶括合者并録成卷名曰
　論書䞉語附見卷末¶期以就正有道云爾
<pb:KR2n0044_WYG_012-1b>
　　執筆¶
執筆欲死運筆欲活指欲死腕欲活<md:KR2n0044_SBCK_012-1b>¶五指相次如螺之旋𦂳捻宻持不通一縫則五¶指死而
臂斯活管欲碎而筆乃勁矣¶
作蝇頭書須平懸肘髙提筆乃得寛展匠意字¶漸大則
　手須漸低若至擘窠大書則須是五¶指𦂳撮筆頭手
　既低而臂乃髙然後腕力沉¶勁指揮如意執筆一髙
　則運筆無力作書不¶浮滑便拖沓
<pb:KR2n0044_WYG_012-2a>
學歐須懸腕學褚須懸肘學顔須内鈎學栁須¶外捩¶
　　運筆<md:KR2n0044_SBCK_012-2a>¶世人多以捻筆端正為中鋒此栁誠懸所謂筆¶正非中
　鋒也所謂中鋒者謂運鋒在筆畫之¶中平側偃仰惟
　意所使及其既定也端若引¶繩如此則筆鋒不倚上
　下不偏左右乃能八¶面出鋒筆至八面出鋒斯往無
　不當矣至以¶秃頴為中鋒只好隔壁聽¶
又世人多目秃頴為藏鋒非也厯觀唐宋碑刻¶無不芒
<pb:KR2n0044_WYG_012-2b>
　鎩銛利未有以秃頴為工者所謂藏¶鋒即是中鋒正
　謂鋒藏畫中耳徐常侍作書¶對日照之中有黒綫此
　可悟藏鋒之妙<md:KR2n0044_SBCK_012-2b>¶如錐畫沙如印印泥世以此語舉似沉著非也¶此正中
　鋒之謂解者以此悟中鋒思過半矣¶
筆折乃圎圎乃勁¶
勁如鐵軟如綿須知不是兩語圎中規方中矩¶須知不
　是兩筆
<pb:KR2n0044_WYG_012-3a>
使盡氣力至於沉勁入骨筆乃能和和則不剛¶不柔變
　化斯出故知和者沉勁之至非軟緩¶之謂變者和適
　之至非縱逸之謂¶
結體欲𦂳用筆欲寛一頓一挫能取能舍有何¶不到古
　人處<md:KR2n0044_SBCK_012-3a>¶解得頓挫斯能跌蕩指如懸槌筆如死蚓豈有¶是處¶
古釵脚不如屋漏㾗屋漏㾗不如百歲古籐以¶其漸近
　自然
<pb:KR2n0044_WYG_012-3b>
顔魯公古釵脚屋漏㾗只是自然董文敏謂是¶藏鋒門
　外漢語¶
釵脚漏㾗從生入從熟出¶
束騰天潛淵之勢於豪忽之間乃能縱横瀟灑¶不主故
　常自成變化然正須筆筆從規矩中¶出深謹之至奇
　蕩自生故知奇正兩端實惟<md:KR2n0044_SBCK_012-3b>¶一局¶
以正為奇故無奇不法以収為縱故無縱不擒¶以虚為
　實故斷處皆連以背為向故連處皆¶斷學至解得連
<pb:KR2n0044_WYG_012-4a>
　處皆斷正正奇奇無妙不臻¶矣¶
以抜山舉鼎之力為舞女挿花乃道得個和字¶杜元凱
　言優而柔之使自求之厭而飫之使¶自趍之若江海
　之浸膏澤之潤渙然冰釋怡¶然理順到此乃是和處¶
能用拙乃得巧能用柔乃得剛<md:KR2n0044_SBCK_012-4a>¶用筆沉勁姿態乃出¶
須是字外有筆大力囘旋空際&KR0777;繞如游絲如¶飛龍突
　然一落去來無跡斯能於字外出力¶而向背往來不
<pb:KR2n0044_WYG_012-4b>
　可端倪矣¶
隔壁取勢空際用筆此不傳之妙¶
南唐後主撥鐙法解者殊鮮所謂撥鐙者逆筆¶也筆尖
　向裏則全勢皆逆無浮滑之病矣學¶者試撥鐙火可
　悟其法¶
須有不使盡筆力處¶
工妙之至至於如不能工方入神解此元常之<md:KR2n0044_SBCK_012-4b>¶所以勝
　右軍魏晉之所以勝唐宋也
<pb:KR2n0044_WYG_012-5a>
歐多折顔多轉折須提轉須撚¶
　　結字¶
結字須令整齊中有參差方免字如算子之病¶逐字排
　比干體一同便不成書¶
作字不須豫立間架長短大小字各有體因其¶體勢之
　自然與為消息所以能盡百物之情¶狀而與天地之
　化相肖有意整齊與有意變¶化皆是一方死法¶
純肉無骨女子之書能者矯之而過至於枯朽<md:KR2n0044_SBCK_012-5a>¶骨立所
<pb:KR2n0044_WYG_012-5b>
　謂楚則失矣齊亦未為得者也古人¶之書鮮有不具
　姿態者雖峭勁如率更遒古¶如魯公要其風度正自
　和明悦暢一渉枯朽¶即筋骨具而精神亡矣作字如
　人然筋骨血¶肉精神氣脉八者備而後可為人闕其
　一行¶屍耳不欲為行屍惟學乃免¶
有意求變即不能變魏晉名家無不各有法外¶巧妙惟
　其無心於變也唐人各自立家皆欲¶打破右軍鐵圍
　然規格方整轉不能變此有¶心無心之别也然欲自
<pb:KR2n0044_WYG_012-6a>
　然先須有意始於方<md:KR2n0044_SBCK_012-5b>¶整終於變化積習乆之自有㑹通
　處故求魏¶晉之變化正須從唐始¶
　　用墨¶
東坡用墨如糊云須湛湛如小兒目睛乃佳古¶人作書
　未有不濃用墨者晨起即磨墨汁升¶許供一日之用
　及其用也則但取墨華而棄¶其渣滓所以精彩焕然
　經數百年而墨光如¶漆餘香不散也至董文敏始以
　書法用墨初¶覺氣韻鮮妍乆便黯黮無色然其著意
<pb:KR2n0044_WYG_012-6b>
　書究¶未有不濃用墨者觀者未之察耳<md:KR2n0044_SBCK_012-6a>¶墨須濃筆須健以健筆用濃墨斯作字有力而¶氣韻浮
　動¶
　　臨古¶
自運在服古臨古須有我兩者合之則雙美離¶之則兩
　傷¶
臨古須是無我一有我只是已意必不能與古¶人相消
　息
<pb:KR2n0044_WYG_012-7a>
習古人書必先專精一家至於信手觸筆無所¶不似然
　後可兼收並蓄淹貫衆有然非淹貫¶衆有亦決不能
　自成一家若專此一家到得<md:KR2n0044_SBCK_012-6b>¶似來只為此家所蓋往
　費一生氣力¶
窮其源流究其變化然後作字有本不理其本¶但取半
　路撏撦不濟事¶
臨古須透一歩翻一局乃適得其正古人言智¶過其師
　方名得髓此冣解人語
<pb:KR2n0044_WYG_012-7b>
攝天地和明之氣入指腕間方能與造化相通¶而盡萬
　物之變態然非窮極古今一歩歩脚¶踏實地積習乆
　之至於縱横變化無適不當¶必不能地負海涵獨扛
　百斛故知千里者跬¶歩之積萬仭者尺寸之移<md:KR2n0044_SBCK_012-7a>¶孫䖍禮云學之者尚精擬之者貴似凡臨古人¶始必求
　其似乆乆剥換遺貌取神則相契在¶牝牡驪黄之外
　斯為神似宋人謂顔書學褚¶顔之與褚絶不相似此
　可悟臨古之妙也
<pb:KR2n0044_WYG_012-8a>
正書樂毅為主黄庭内景洛神佐之行書蘭亭¶為主聖
　敎爭坐佐之草書十七帖為主書譜¶絶交佐之¶
人必各自立家乃能與古人相抗魏晉迄今無¶有一家
　同者匪獨風㑹遷流亦縁規模自樹¶僕嘗說使右軍
　在今日亦學不得正恐為古<md:KR2n0044_SBCK_012-7b>¶人蓋也¶
作一字須筆筆有原本乃佳一筆杜撰便不成¶字¶
作書不可不通篆𨽻今人作書别字滿紙只縁¶未理其
　本隨俗亂寫耳通篆法則字體無差¶通隸法則用筆
<pb:KR2n0044_WYG_012-8b>
　有則此入門第一正歩¶
凡臨古人始在能取繼在能舍能取易能舍難¶然不能
　力取無由得舍¶
善學栁下惠莫如魯男子於此可悟舍法非拆¶骨還父
　拆肉還母何從現得清浄法身來<md:KR2n0044_SBCK_012-8a>¶　　篆書¶
篆須圎中規方中矩直中繩¶
篆書用筆須如綿裏銕行筆須如蠶吐絲
<pb:KR2n0044_WYG_012-9a>
篆書有三要一曰圎二曰瘦三曰叅差圎乃勁¶瘦乃腴
　叅差乃整齊三者失其一奴書耳¶
陽冰篆法直接斯喜以其圎且勁也筆不折不¶圎神不
　清不勁能圎能勁而出之虚和不使¶脉興血作然後
　能離方遁圎各盡變化一用¶智巧以我意消息之即
　安排有跡而字如算¶子矣有名一代解此語者絶少
　所以篆法無<md:KR2n0044_SBCK_012-8b>¶一可觀¶
　　隸書
<pb:KR2n0044_WYG_012-9b>
漢唐隸法體貌不同要皆以沉勁為本唯沉勁¶斯健古
　為不失漢人遺意結體弗論也不能¶沉勁無論為漢
　為唐都是外道¶
吾衍三十五舉云隸書須是方勁古拙斬釘截¶鐵挑㧞
　平硬如折刀頭方是漢隸今作者不¶得古人之意但
　以弱毫描取舊碑斷闕形狀¶便交相驚詫以為伯喈
　復生豈不可笑¶
隸出於篆然漢人隸法變化不同有合篆者有<md:KR2n0044_SBCK_012-9a>¶離篆者
<pb:KR2n0044_WYG_012-10a>
　有増篆者有減篆者為體各殊譌舛¶錯出須要合篆
　乃為正則林罕言非究於篆¶無由得隸此不刋之論
　也¶
　　楷書¶
晉唐小楷經宋元來千臨百模不唯妙處全無¶并其形
　狀亦失惟唐人碑刻雖經剥食而其¶存者去真跡僅
　隔一紙猶可見古人妙處從¶此學之上可追蹤魏晉
　下亦不失宋元
<pb:KR2n0044_WYG_012-10b>
楷書不當布置平穏然須從平穩入¶
黄山谷言大字欲結宻無間小字欲寛綽有餘<md:KR2n0044_SBCK_012-9b>¶作蠅頭
　細書須令筆勢紆餘跌宕有尋丈之¶勢乃佳觀褚公
　隂符經顔公麻姑記有一字¶局促否¶
　　行書¶
以楷書作行則太拘以草法作行則太縱不拘¶不縱瀟
　灑縱横濃纎得中髙下合度蘭亭聖¶敎鬱焉何逺¶
不徐不疾官止神行胸有成書筆無滯體行書¶之妙盡
<pb:KR2n0044_WYG_012-11a>
　矣¶
懸鍼欲徐徐則意足而態有餘妍垂露欲疾疾<md:KR2n0044_SBCK_012-10a>¶則力勁
　而筆能覆逆米老言無垂不縮無往¶不收此兩語宣
　洩殆盡¶
　　草書¶
右軍以後無草書雖大令親灸趨庭之訓亦已¶非復乃
　翁門仭顛素已降則奔逸大過所謂¶驚蛇走虺勢入
　户驟雨旋風聲滿堂不免永¶墮異趣矣孫䖍禮謂子
<pb:KR2n0044_WYG_012-11b>
　敬以下莫不鼓努為¶力標置成體内不足者必外張
　非直世降風¶移之故也余論草書須心氣和平歛入
　規矩¶使一波一磔無不堅正乃為不失右軍尺度<md:KR2n0044_SBCK_012-10b>¶稍
　一縱逸即偭規改錯惡道坌出米老譏顛¶素謂但可
　懸之酒肆非過論也¶
姜白石論草書須有起有應各盡義理愚以為¶此只死
　法耳欲斷還連似奇反正不立一法¶不舍一法乃能
　盡妙夫惟右軍必也聖乎
<pb:KR2n0044_WYG_012-12a>
草書如何守正圎中規方中矩如何盡變無圎¶而不矩
　無方而不規如何用力從規矩入從¶規矩出如何究
　竟一歩不離歩歩縱舍至於¶能縱舍斯謂從心不踰
　右軍化不可為其底¶藴不過些子顛素只此些子差
　所以永墮異<md:KR2n0044_SBCK_012-11a>¶趣¶
　　牓書¶
牓書須我之氣足蓋此書雖字大尋丈只如小¶楷乃可
　指揮匠意有意展拓即氣為字所奪¶便書不成
<pb:KR2n0044_WYG_012-12b>
牓書每一字中必有一兩筆不用力處須是安¶頓使簡
　澹令全字之勢寛然有餘乃能跌蕩¶盡意此正善用
　力處¶
凡作牓書不須豫結搆長短濶狹隨其字體為¶之則叅
　差錯落通體自成結搆一排比令整<md:KR2n0044_SBCK_012-11b>¶齊便是俗格¶
凡牓書三字須中一字略小四字須中二字略¶小若齊
　一則髙懸起便中間字突出矣¶
牓書結體宜稍長髙懸則方若結體方則髙懸¶起便匾
<pb:KR2n0044_WYG_012-13a>
　濶而勢散矣¶
　　論古¶
鍾太傅書以唐摹賀捷表為第一幽深古雅一¶正一偏
　具有法外之妙力命表模搨失真了¶乏勝槩季直乃
　是偽跡了乏賀捷勝槩不足¶觀也<md:KR2n0044_SBCK_012-12a>¶右軍臨鍾墓田為勝然比於賀捷十得二三耳¶宣示非
　不古雅然鋒穨頴秃未屆神妙當由¶模搨失真故¶
右軍楷書以新安呉氏所藏樂毅論為冣似柔¶而剛似
<pb:KR2n0044_WYG_012-13b>
　近而逺神清韻和使人有天際真人¶想髙紳學士家
　不全本雖名流傳有緒亦己¶不屆精華矣¶
世俗所傳晉唐小楷質木無潤如出一手雖越¶州石氏
　刻烜赫殆數百年究亦精華銷乏無¶古人撤手懸厓
　妙處<md:KR2n0044_SBCK_012-12b>¶余得古搨洛神賦全本篆隸楷行草皆備真是¶有妙畢
　見無美不臻次惟毘陵唐氏所藏十¶三行駘宕腴潤
　猶有游行自在之趣賈秋壑¶玉板本則神明渙散不
<pb:KR2n0044_WYG_012-14a>
　足取則而世皆寳之¶貴耳賤目吾所未喻¶
右軍十七帖為草書之宗唐模墨跡萬厯間藏¶邢子愿
　家刻石來禽館為有明十七帖之冠¶子敬則已縱至
　於顛素則奔逸太過去右軍¶風流蓋以逺矣¶
魏晉人書一正一偏縱横變化了乏蹊徑唐人<md:KR2n0044_SBCK_012-13a>¶歛入規
　矩始有門法可尋魏晉風流一變盡¶矣然學魏晉正
　須從唐入乃有門户¶
有唐名家各欲打破右軍鐵圍自立門户所謂¶皆有聖
<pb:KR2n0044_WYG_012-14b>
　人之一體然各能以其一體精詣其¶極不似後人意
　滿手滑竭盡氣力無有至處¶
古人言虞書内含剛柔歐書外露筋骨君子藏¶器以虞
　為優然學虞不成不免精散肉緩不¶可收拾不如學
　歐有墻壁可尋¶
虞得右軍之圎歐得右軍之卓褚得右軍之超¶顔得右
　軍之勁栁得右軍之堅正如孔門四<md:KR2n0044_SBCK_012-13b>¶科不必兼擅而
　各詣所長皆是尼山血嗣
<pb:KR2n0044_WYG_012-15a>
學禇須知其沉勁學歐須知其跌蕩學顔須知¶其變化
　學栁須知其娬媚¶
古人藁書冣佳以其意不在書天機自動往往¶多入神
　解如右軍蘭亭魯公三藁天真爛然¶莫可名貌有意
　為之多不能至正如李將軍¶射石没羽次日試之便
　不能及此有天然未¶可以智力取已¶
虞褚離紙一寸顔栁直透紙背惟右軍恰好到¶紙然必
　力透紙背方能離紙一寸故知虞褚<md:KR2n0044_SBCK_012-14a>¶顔栁不是兩家
<pb:KR2n0044_WYG_012-15b>
　書至筆力恰好到紙則須是¶天工至人巧錯天地和
　明之氣絪緼㑹萃於¶指腕之間乃能得之有數存焉
　已¶
右軍平生神妙一卷蘭亭宣洩殆盡聖敎有蘭¶亭之變
　化無其専謹有蘭亭之朗徹無其遒¶厚無美不臻莫
　可端倪其惟稧帖乎具體而¶微厥惟聖敎從聖敎學
　蘭亭乃有入處¶
歐褚自隸來顔栁從篆來
<pb:KR2n0044_WYG_012-16a>
褚公書人以為微至吾以為沉雄非洗刷到骨¶盡去渣
　滓那得屆此清虚境界宋人以為顔<md:KR2n0044_SBCK_012-14b>¶出自褚此理可
　悟¶
褚河南書陶鑄有唐一代稍嶮勁則為薛曜稍¶痛快則
　為顔真卿稍堅卓則為栁公權稍纎¶&KR0442;則為鍾紹京
　稍腴潤則為吕向稍縱逸則¶為魏栖梧歩趨不失尺
　寸則為薛稷¶
栁誠懸臨蘭亭無復一㸃右軍法此所謂善學¶栁下惠
<pb:KR2n0044_WYG_012-16b>
　者也至其自書蘭亭詩則風韻滯俗¶不堪嚮邇矣山
　谷言子弟可百不能惟俗不¶可醫當為深戒¶
釵脚漏㾗之妙魏晉以來名能書者人人有之<md:KR2n0044_SBCK_012-15a>¶至顔魯
　公始為宣洩耳匪直魏晉自秦漢來¶篆隸諸書未有
　不具此妙者學者不解此法¶便不成書¶
文至昌黎詩至子美書至魯公皆獨擅一朝之¶勝正以
　妙能變化耳世人但以沉古目之門¶外漢語¶
李北海張司直蘇武功皆原本子敬然吾謂司¶直勝北
<pb:KR2n0044_WYG_012-17a>
　海以其風神澹逺為不失山隂規格¶也北海惟嶽&KR0354;
　寺碑淵渾有風骨雲麾碑則¶鼓努驚奔氣質太重學
　之不已便入俗格至<md:KR2n0044_SBCK_012-15b>¶蘇武功體肥質濁又在北海下
　矣¶
學顔公書不難於整齊難於駘宕不難於沉勁¶難於自
　然以自然駘宕求顔書即可得其門¶而入矣¶
爭坐一藁便可陶鑄蘇米四家及陶鑄成而四¶家各具
　一體貌了不相襲正惟其不相襲所¶以為善學顔書
<pb:KR2n0044_WYG_012-17b>
　者也若千手一同只得古人¶豈復有我¶
臨淳熙續帖魯公送劉太沖叙書後云世稱顔¶書者多
　以雄勁題目不知其變化乃爾人不<md:KR2n0044_SBCK_012-16a>¶自立家不能與
　古人惟肖顔公能打破右軍¶鐵圍所以能為右軍血
　嗣有志臨池者不可¶不知此語¶
顔公書絶變化然比於右軍猶覺有意然不始¶於有意
　安能至於無跡乃知龍跳虎卧正是¶規矩之至¶
顛素二家世稱草聖然素師清古於顛為優顛¶雖縱逸
<pb:KR2n0044_WYG_012-18a>
　太甚然楷法精勁則過素師三舍矣¶人不精楷法如
　何妄意作草¶
唐以前書風骨内斂宋以後書精神外拓豈惟<md:KR2n0044_SBCK_012-16b>¶書法淳
　漓不同亦世運升降之所由分也惟¶蔡忠惠公斂才
　於法猶不失先民矩&KR0008;下此¶諸公各帶習氣去晉唐
　風格日以逺矣¶
米老天才横軼東坡稱其超妙入神雖氣質太¶重不免
　子路初見孔子氣象然出入晉唐脱¶去滓穢而自成
<pb:KR2n0044_WYG_012-18b>
　一家涪翁東坡故當俛出其¶下¶
山谷老人書多戰掣筆亦甚有習氣然超超元¶著比於
　東坡則格律清逈矣故當在東坡上¶
宋四家書皆出魯公而東坡得之為甚姿態艶<md:KR2n0044_SBCK_012-17a>¶溢得魯
　公之腴然喜用偃筆無古人清逈抜¶俗之趣在宋四
　家中故當小劣耳¶
有唐一代書格律森嚴多患方整至宋四家各¶以其超
　逸之姿破除成法蓋拓向外來而晉¶唐謹嚴肅括之
<pb:KR2n0044_WYG_012-19a>
　意亡矣至趙子昻始専主二¶王而於子敬得之尤切
　閣帖第九卷字字皆¶子昻祖本也比於宋四家故當
　後來居上¶
子昻天材超逸不及宋四家而工夫為勝晚歲¶成名後
　困於簡對不免浮滑甚有習氣元時¶一代書家皆宗
　仰之雖鮮于困學諸公猶為<md:KR2n0044_SBCK_012-17b>¶所蓋其他更不足論有
　明前半未改其轍文¶徴仲使盡平生氣力究竟為所
　籠罩至董思¶白始抉破之然自思白以至於今又成
<pb:KR2n0044_WYG_012-19b>
　一種¶董家惡習矣一巨子出千臨百模遂成宿習¶惟
　豪傑之士乃能脫盡耳¶
工夫粹宻子昻為優天才超妙思白為勝思白¶雖姿態
　横生然究其風力實沉勁入骨學者¶不求其骨格所
　在但襲其形貌所以愈秀愈¶俗¶
自朴而華由厚而薄世運遷流不得不然蓋至<md:KR2n0044_SBCK_012-18a>¶思白興
　而風㑹之下於斯已極末學之士㡬¶於無所復之矣
　窮必思反所貴志古之士能¶復其本也
<pb:KR2n0044_WYG_012-20a>
　
　
　
　
　
　
　
　
<pb:KR2n0044_WYG_012-20b>
　
　
　
　
　
　
　
　淳化祕閣法帖考正卷十二

<pb:KR2n0044_WYG_013-1a>
淳化祕閣法帖考正<md:KR2n0044_SBCK_012-18b>¶原跋
唐太宗購王逸少書使魏徴禇遂良定真偽我太宗購
古今書而使王著辨精觕定為法帖此十卷是也其間
一手偽帖大半甚者以千字文為漢章帝張旭為王子
敬以俗人學智永為逸少如其間以子敬及真智永為
逸少者猶不失為名帖余嘗於檢校太師李瑋第觀侍
中王貽永所收晉帖一卷内武帝王戎謝安陸雲輩法
若篆籀體若飛動著皆委而弗錄獨取郗愔兩行入卷
<pb:KR2n0044_WYG_013-1b>
使人慨歎又劉孝孫處見栁公權所收跋子敬送梨帖
然於太宗卷中辨出乃以逸少一帖連在後而云又一
帖不知為逸少也公權唐名家尚如此顧何議著今長
沙李氏所收逸少帖貞觀所收第一帖著名已非逸少
真蹟餘可知矣獨未知徐璹(徐浩子/能别書)所訪者何如耳余
抱疾端憂養目文藝思而得之粗分真偽因跋逐卷末
以貽好事同志百年之後必有擊節賞我者余無富貴
願獨好古人筆札每滌一研展一軸不知疾靁之在旁
<pb:KR2n0044_WYG_013-2a>
而味可忘嘗思陶𢎞景願為主書令史大是髙致一念
不除行年四十恐死為蠧書魚入金題玉躞間游而不
害元祐三年維揚倦游閣襄陽漫士米芾元章書
