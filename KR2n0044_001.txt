# -*- mode: mandoku-view; -*-
#+TITLE: 淳化祕閣法帖考正
#+DATE: 2015-09-12 00:49:29.392503
#+PROPERTY: ID KR2n0044
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB10n0712-001淳化祕閣法帖考正-卷第一.
<pb:KR2n0044_SBCK_001-1a>¶
淳化祕閣法帖考正卷第一¶
　　　　　　　琅邪王　澍虚舟考定¶
　　　　　　　天都秋水藕花居校刋¶
歴代帝王書¶
　此卷既皆歴代帝王書則第三卷齊獻王攸¶
　亦王也不應列名臣内若以世序爲差則陳¶
　二王不應在唐後若以陳二王爲王故列居¶
　帝次則文孝王亦王也又不應在孝武前總¶
　之淳化草率荒畧處不可勝數即此以觀亦¶
　足知其大凡矣¶
<pb:KR2n0044_SBCK_001-1b>¶
　　漢章帝書¶
按張懷瓘書斷云章草者漢黄門令史游所作¶
　元帝時史游作急就章解散&KR0032;體麤書之赴¶
　俗急就謂之草書惟君長告令臣下則可建¶
　初中杜度善此書見稱於章帝乃詔使草書¶
　上事故有章草之目章草即&KR0032;書之捷草亦¶
　章草之㨗也黄長睿云草書分波磔者名章¶
　草似此但謂之草愚謂此書全是章體雖不¶
　必盡用波磔而筆法正同不得謂之非章草¶
　也但謂此為漢章帝書則不可耳¶
<pb:KR2n0044_SBCK_001-2a>¶
梁武帝得右軍殘碑令殷鐵石搨一千字周興¶
　嗣次為韻詔蕭子雲寫進始有千文之目安¶
　得漢章帝時遽有此書周憲王東書堂帖目¶
　為杜度書度亦漢人決非是也或云即當年¶
　蕭子雲寫進本子雲筆力駿勁並駕元常此¶
　書筆柔韻俗了乏勝趣當是俗手亂集千文¶
　字偽為古體以&KR0365;俗目葢即後安軍破堽等¶
　帖一手偽書耳當年奉詔模書為典甚鉅乃¶
　開卷第一帖便以偽書先之他復何説乎¶
黄山谷云疑是蕭子雲之最得意者僕謂此書¶
<pb:KR2n0044_SBCK_001-2b>¶
　筆力凡猥殊乏子雲古勁風骨不惟非章帝¶
　亦決不是子雲書若果子雲所謂買王得羊¶
　不失所望何必章帝始堪寳貴乎¶
　　晉武帝書¶
武帝諱炎文帝長子宣帝孫也大觀列宣帝後¶
　最是淳化置宣帝前豈以晉有武帝東晉有¶
　孝武疑不能辨故姑置晉帝之首乎荒率一¶
　至於此¶
元章謂此為孝武書按後譙王帖與此不類譙¶
　王滯俗此較清迥決知非一手書然此雖清¶
<pb:KR2n0044_SBCK_001-3a>¶
<pb:KR2n0044_SBCK_001-4a>¶
　總之俗子作書㨿臆寫仿非必盡有門法亦¶
　不足辨其是否也¶
　　西晉宣帝書¶
宣帝司馬懿也傳七葉至元帝始都建康何縁¶
　宣帝便有西晉之號亦猶東坡赤壁賦第二¶
　賦可稱後赤壁第一賦不得稱前赤壁也¶
此帖既稱宣帝書則當云懿白而帖首云之白¶
　疑未可定故長睿以為未然按之字即古芝¶
　字篆作　象芝草茁出之形後為語助所占¶
　増草别之實一字耳此當是張芝書筆法髙¶
<pb:KR2n0044_SBCK_001-4b>¶
<pb:KR2n0044_SBCK_001-4b>¶
　過¶
安軍帖未　平和　劉次莊顧汝和俱作報為¶
　是然書法則當是想葢筆偶失耳¶
中秋帖始末兩頓　施宿大觀總釋作頓首¶
　頓首劉顧但作頓首當以施為正古帖凡末¶
　筆引長便作重字如此類正多慰　顧釋作¶
　慰抱左從木恐非抱字劉作慰愁亦可疑¶
　　東晉明帝書¶
明帝元帝長子諱紹性至孝永昌元年元帝崩¶
　明年二月&KR0089;建平陵帝徒跣至陵所此墓次¶
<pb:KR2n0044_SBCK_001-5a>¶
　安隠帖葢即其葬元帝後慰守視文武之書¶
　故墓次字越行而書法亦絶端謹蓋其孝敬¶
　之意油然筆墨之閒矣隱即穏字古通用¶
　　東晉康帝書¶
康帝諱岳成帝弟此帖縱横䧺厚有凌跨一切¶
　氣象晉帝壘壁爲之一變而年惜不永葢有¶
　天焉然居哀禮縟葢亦能激揚頽波者矣¶
顧釋誶息醉切言也¶
　　東晉哀帝書¶
哀帝諱丕成帝長子四行筆力古勁絶有元帝¶
<pb:KR2n0044_SBCK_001-5b>¶
　風格¶
情以灼怛顧釋作灼恒帖正作怛大觀同之怛¶
　憯痛也以怛為正顧釋誤¶
　　東晉簡文帝書¶
簡文帝諱昱元帝少子以咸安元年十一月己¶
　酉即皇帝位越十日戊午有詔大赦天下加¶
　恩有差此帖蓋即此時語時桓温當國威侔¶
　人主此帖蓋即與桓温商酌慶賜事者也明¶
　年三月癸丑亦有詔大赦然去即位已踰年¶
　不得云慶賜故知此帖當是即位時事也¶
<pb:KR2n0044_SBCK_001-6a>¶
大觀帖闕　天下舊章慰六字大慶答三字右¶
　半蝕事具　顧釋作具具施作具一一當¶
　以施為正莫大之　字右作匕栁公權&KR0007;¶
　祕塔作礼蓋本此而更省耳施宿釋作祀非¶
　　東晉文孝王書¶
帖目稱東晉文孝王顧云道子當是㑹稽王按¶
　晉書㑹稽文孝王道子字道子則道子正文¶
　孝王㑹稽思世子名道生非道子也只稱世¶
　子並未稱王顧因不知文孝即為㑹稽王道¶
　子之諡故誤為兩人¶
<pb:KR2n0044_SBCK_001-6b>¶
文孝王道子簡文帝子孝武帝弟也君臣之等¶
　兄弟之差俱當列孝武後淳化置孝武前大¶
　誤大觀移置卷末唐髙宗後最是¶
　　東晉武帝書¶
東晉武帝諱曜簡文帝第三子孝武也當書東¶
　晉孝武帝但稱武帝誤¶
譙王譙剛王遜也宣帝弟魏中郎進之子仕魏¶
　闗内侯武帝受禪封譙王以武帝泰始二年¶
　薨安得至孝武時尚有書乎其偽無疑大觀¶
　移置武帝省啟帖後於世次為得然書法却¶
<pb:KR2n0044_SBCK_001-7a>¶
　是偽也¶
顧云劉次莊釋比得作昨得非按次莊釋文自¶
　明帝至孝武帝六帖皆以楷書不釋不審汝¶
　和所云又何㨿也¶
　　宋明帝書¶
明帝諱彧文帝第十一子休祐文帝第十三子¶
　晉平王休範文帝第十八子桂陽王也宋史¶
　以祜為祐蓋史誤黄長睿乃謂當以祐為是¶
　豈手書反不足信耶¶
　　齊髙帝書¶
<pb:KR2n0044_SBCK_001-7b>¶
齊髙帝蕭道成也帖目當稱南齊髙帝淳化但¶
　稱齊髙帝者失之北齊髙歡廟號髙祖故知¶
　髙帝之當為蕭道成也書法笨弱米目為偽¶
　信是¶
　　梁武帝書¶
數朝帖與前譙王破堽等帖同是一手偽作長¶
　睿以為筆勢糺繞其偽不疑是也至謂此三¶
　帝草書當是李懷琳偽作與七賢帖同恐是¶
　過論今觀懷琳臨絶交書筆力圓勁直擬右¶
　軍以此三帝帖比之譬若太山之與糞壤不¶
<pb:KR2n0044_SBCK_001-8a>¶
　倫甚矣¶
二謝處謝字有失筆摹刻誤也大觀摹正¶
　　梁髙帝書(注小二字<折 t="33"/>帖目下旁)¶
梁髙帝即武帝也姓蕭氏諱衍廟號髙祖武皇¶
　帝帖目既誤以祖為帝又以高帝與武帝分¶
　為二人尤不直一笑帖目下旁注小二字豈¶
　亦自覺其非故特注明一人分為二耶至米¶
　老以為齊髙帝竟似未察帖尾有蕭衍字者¶
　尤荒率也¶
徐澄齋云帖目四字宜刪當併入前條皆作梁¶
<pb:KR2n0044_SBCK_001-8b>¶
　武帝書¶
曺郢州曺景宗也髙祖平新城拜郢州刺史¶
此與上數朝帖同是一手偽作筆柔韻俗米鑒¶
　良是¶
　　梁簡文帝書¶
簡文帝諱綱武帝第三子此水淺帖與上梁髙¶
　祖書如出一手其偽不疑訜筆云切不知也¶
　及具下本有意字顧釋脱去¶
　　唐太宗書¶
太宗諱世民髙祖次子謚曰文書斷云書法受¶
<pb:KR2n0044_SBCK_001-9a>¶
　之史陵按太宗書全法右軍蘭亭而縱横自¶
　如有凌跨一切氣象當年單騎突陣英氣彷¶
　彿可見淳化所收廿四帖大半以高宗書亂¶
　之殊荒率¶
黄長睿云弔江叔帖非唐文皇書高宗永隆元¶
　年七月丙申江王元祥薨即此帖所謂江叔¶
　也高宗多以叔呼諸父如滕叔不須賜謂滕¶
　王元嬰此以元祥爲江叔正高宗書也按江¶
　叔高祖第二十子江安王元祥也以永隆元¶
　年薨則高宗此帖當即是年書但未知與何¶
<pb:KR2n0044_SBCK_001-9b>¶
　叔耳¶
江叔帖往叅　當是一一顧作具非帖末大觀¶
　有二日兩字¶
兩度帖或以爲是文皇與第七子祐書祐封齊¶
　王以貞觀十一年歸國明年入朝以疾留京¶
　師帝親征髙麗在道憶祐疾故書如此按祐¶
　以十二年入朝留京師三年十五年還州十¶
　七年謀反伏誅文皇征髙麗在十八年時祐¶
　誅已逾年矣則此帖決非與祐書但不能定¶
　爲與何人書耳¶
<pb:KR2n0044_SBCK_001-10a>¶
懷讓帖觀其筆法亦當是髙宗書懷讓豆盧寛¶
　子唐髙祖第六女長汝公主之夫又唐順之¶
　左編南嶽懷讓為六祖法嗣開元中與沙門¶
　道一論坐禪學佛之非開元去髙宗纔三十¶
　餘年或即是人氣　似少可當是氣候劉作¶
　氣復非¶
藝韞多材帖黄長睿云亦髙宗書唐書髙祖第¶
　十九子魯王靈夔篤學善草&KR0032;通音律帖所¶
　謂藝韞多材者是也藹魯王次子范陽王也¶
　以魯王善草&KR0032;故云藹夙奉趨庭之訓早擅¶
<pb:KR2n0044_SBCK_001-10b>¶
　臨池之工也淳化以為太宗書亦誤¶
藝輼多材顧云韞藴通或誤作輼　操翰墨劉¶
　正作戲顧云劉誤作遽非帖末大觀有十五¶
　日三字¶
進枇杷帖長睿亦以為髙宗書然未摭實按帖¶
　中有川路既遥無勞更送之語則此書當與¶
　王蜀者髙祖二十二子惟漢王元昌自魯王¶
　遷梁州都督貞觀間坐附太子承乾賜死太¶
　宗十四子愔封蜀王貞觀時以責教不悛廢¶
　為庻人惟蔣王惲以永徽三年徙梁州都督¶
<pb:KR2n0044_SBCK_001-11a>¶
　正在髙宗之初史稱其造器物服玩多至四¶
　百車騷然䕶送為有司劾奏詔貸不問則此¶
　帖正是與蔣王書中云川路既遥無勞更送¶
　蓋其騷然䕶送雖貸不問而亦深以為非故¶
　微詞勸沮之耳帖尾云為善之暇想足怡神¶
　規諷之意隠然可見矣¶
良深　悦顧云當是慰悦一作至非　足怡神¶
　劉正作想顧云劉作相非聊疏緑字顧作緑¶
　字劉作縁非帖末大觀有廿九日三字¶
此上五帖惟兩度帖為太宗書餘俱高宗書此¶
<pb:KR2n0044_SBCK_001-11b>¶
　使至帖乃是太宗少時書太宗書法疎朗古¶
　澹有俯視一切氣象獨此一帖風韻遒潤與¶
　諸帖不同又於帖尾稱名當是未即位前所¶
　作¶
不　信當是不知信劉作不足非　為北邊當¶
　是今為劉作令為非相စ太近當是相去或¶
　作相知非寔情欣怉施作悦何屺瞻作悒皆¶
　未是類篇怉薄昭切懷也謂我懷寔欣快也¶
　無　當是無一一猶云不一一耳顧作無乏¶
　非¶
<pb:KR2n0044_SBCK_001-12a>¶
山谷云臨朝帖昨夜以下當别為一帖按太宗¶
　諸帖每帖末俱有勅字自怡而已下無之且¶
　其書法亦與昨夜痛發無異仍當以合一為¶
　正¶
臨朝帖者字無勞字模搨有誤¶
雅州造船帖按貞觀廿二年冬十一月雅眉卭¶
　三州獠反先是帝以遼東之役蜀民不預徴¶
　發百姓富庶至是將再征髙麗遂使三州造¶
　船役及三獠督迫嚴急於是三獠皆反帖云¶
　只為造船急所以如此者是也¶
<pb:KR2n0044_SBCK_001-12b>¶
雅州或作雍州非劉作稚州尤誤万發兵按文¶
　義當是方刻時失上一&KR0039;耳或作一力二字¶
　尤誤¶
八柱承天帖玩其筆法與答進枇杷帖正相似¶
　亦當是髙宗書長睿偶未及見耳¶
川嶽　靈當是之靈帖失波耳顧因釋作下誤¶
　淳熙脩内司本有波正作之字¶
又有八柱承天帖别本與淳化所載不同吾嘗¶
　説晉唐名帖經好事者千臨百模不惟筆法¶
　迥殊甚至文義全别如魯公鹿脯帖北海縉¶
<pb:KR2n0044_SBCK_001-13a>¶
　雲帖之類不可勝數學者欲奉為楷則將何¶
　所適從乎類帖之不及古碑正以此耳¶
氣發帖門下　品或作六劉顧俱作三品為是¶
門下中書省帖大觀以明日移營下合作一帖¶
　宜是長睿以為此亦髙帝書無可㨿三里當¶
　是一二里或合作三非¶
引髙麗使帖貞觀十九年二月帝親征髙麗二¶
　十年三月還京師夏五月髙麗遣使謝罪此¶
　引髙麗使人辭帖蓋即其時事也髙麗下有¶
　使字顧釋脱去¶
<pb:KR2n0044_SBCK_001-13b>¶
服蜀葵帖昨日劉次莊徐澄齋俱誤作昨者帖¶
　本是昨日¶
唱箭帖想彑應合唱名東都帖彑宜減納彑即¶
　且字劉作名非¶
效庾信帖端謹圓潤大似永禪師文王以馬上¶
　得天下及既御極乃能厚自斂抑不作些子¶
　矜心躁氣洵可尚也¶
黄山谷云唐太宗廢遊甘泉帖只理㑹遼東一¶
　役按帝以貞觀十八年有詔親征髙麗十九¶
　年春二月發洛陽夏五月度遼七月破髙麗¶
<pb:KR2n0044_SBCK_001-14a>¶
　此帖所謂廢甘泉之遊履焦金之弊者也末¶
　云哥哥勅當是帝與諸弟書則末由考矣潛¶
　即澘古通用¶
東都帖按唐書地理志東都隋置太祖武徳四¶
　年廢太宗貞觀六年號洛陽宫髙宗顯慶二¶
　年曰東都則東都之名至髙宗始復此帖定¶
　是髙宗書淳化誤入太宗部¶
北方人語凡不爲者皆呼爲别今年别税草言¶
　今年不用税草也¶
東都帖與髙宗部九乹門以下六帖正同當爲¶
<pb:KR2n0044_SBCK_001-14b>¶
　高宗書無疑¶
　　唐髙宗書¶
髙宗諱治太宗第九子書法柔韋乏勁氣其溺¶
　愛祍席流毒宗祏即此可見¶
太子僻洛城帖與遣宏往東都帖同太子者孝¶
　敬皇帝宏也宏為武后所生顯慶元年立為¶
　皇太子仁孝謙謹上甚愛之故數遣往東都¶
　逐生氣也僻洛城帖雖不言宏而決知是宏¶
　者忠母王皇后被廢忠雖立為皇太子未幾¶
　亦廢宏母武氏方立為后故視宏尤愛惜之¶
<pb:KR2n0044_SBCK_001-15a>¶
　東都洛陽宫也武氏忌蕭王之死不居京師¶
　顯慶二年帝以洛陽宫爲東都以處之此遣¶
　太子往東都從武氏也欲僻洛城謂欲僻居¶
　洛陽宫即往東都逐生氣之意¶
錢事帖髙宗乹封元年五月鑄乹封寳錢明年¶
　正月罷之帖云錢事且莫宣出蓋自行乹封¶
　錢榖帛踊貴帝心悔之故有是勅耳¶
　　陳長沙王陳叔懷書¶
黄長睿云㨿陳史長沙王但有叔堅無叔懷其¶
　弟亦無此名觀帖作名處疑是叔慎叔慎陳¶
<pb:KR2n0044_SBCK_001-15b>¶
　宣帝第十六子岳陽王也㨿此則此帖目當¶
　云陳岳陽王陳叔慎書淳化大觀俱題作長¶
　沙王陳叔懷非是¶
宣和書譜稱梅發一帖字娬媚而藏勁氣觀其¶
　峯勢銛利蓋已開歐陽父子之先¶
此帖多闕筆既字極下一字園字　字皆模失¶
　意當時本跡破損故致如此劉以極下一字¶
　爲是字臆説耳¶
　　陳永陽王陳伯智書¶
伯智陳文帝第十二子永陽王也黄長睿云陳¶
<pb:KR2n0044_SBCK_001-16a>¶
　文帝謂宣帝曰我名子以伯汝宜以叔此永¶
　陽王書宜在叔懷前淳化誤録在叔懷後按¶
　文帝始興昭烈王長子宣帝始興昭烈王次¶
　子雖同兄弟而長幼既殊即位先後亦别伯¶
　智自當居先正不待証之文帝語始分先後¶
　也¶
宣和書譜稱伯智作字勁利行草尤工此二帖¶
　筆勢疎古具有兩晉風格自是佳跡淳化熱¶
　甚帖第三行適當盡下便接寒嚴帖顧釋竟¶
　合為一帖未是劉次莊徐澄齋仍分二帖得¶
<pb:KR2n0044_SBCK_001-16b>¶
　之¶
淳化祕閣法帖考正卷第一¶
